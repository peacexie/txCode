
人教课标版一到六年级古诗词集锦(精华）skip

end0
【一年级上册】
start1

【画】（唐朝•王维）
远看山有色，近听水无声。
春去花还在，人来鸟不惊。
【静夜思】（李白）
床前明月光，疑是地上霜。
举头望明月，低头思故乡。
【咏鹅】（骆宾王）
鹅 鹅 鹅, 曲项向天歌。
白毛浮绿水, 红掌拨清波。
【悯农二首】（李绅）
<span class="c999">[一]: </span><br>
春种一粒粟, 秋收万颗子。四海无闲田, 农夫犹饿死。
<span class="c999">[二]: </span><br>
锄禾日当午, 汗滴禾下土。谁知盘中餐, 粒粒皆辛苦。

【一年级下册】skip

【春晓】（唐•孟浩然）
春眠不觉晓，处处闻啼鸟。
夜来风雨声，花落知多少。
【村居】（清•高鼎）
草长莺飞二月天，拂堤杨柳醉春烟。
儿童散学归来早，忙趁东风放纸鸢。
【所见】（清•袁枚）
牧童骑黄牛，歌声振林樾。
意欲捕鸣蝉，忽然闭口立。
【小池】（宋•杨万里）
泉眼无声惜细流，树阴照水爱晴柔。
小荷才露尖尖角，早有蜻蜓立上头。

【课外】skip

【二十四节气歌】（民间）
春雨惊春清谷天，夏满芒夏暑相连。
秋处露秋寒霜降，冬雪雪冬小大寒。
每月两节不变更，最多相差一两天。
上半年来六廿一，下半年是八廿三。

【真诚得对待生活】
无论在怎样的环境下，
真诚得对待生活，
就不会一无所获；
无论你以前怎样的自轻与自信，
一切从现在开始，
机遇就不会再视你的陌路。
不管别人怎幺对你说，
把赞美诗留给风景送游人，
把批判语留给自己作检验。
每当回首往事时，
今天与昨日比一比，
相信生活不会欺骗你和我。
拿出精力 智谋 和热情，
拼搏一次作为试尝，
成功与否 失败与否，
在于自己的把握。

【致橡树】（舒婷）
我如果爱你——
绝不像攀援的凌霄花，
借你的高枝炫耀自己：
我如果爱你——
绝不学痴情的鸟儿，
为绿荫重复单调的歌曲；
也不止像泉源，
常年送来清凉的慰籍；
也不止像险峰，
增加你的高度, 衬托你的威仪。
甚至日光。
甚至春雨。
不, 这些都还不够！
我必须是你近旁的一株木棉，
做为树的形象和你站在一起。
根, 紧握在地下，
叶, 相触在云里。
每一阵风过，
我们都互相致意，
但没有人
听懂我们的言语。
你有你的铜枝铁干，
像刀, 像剑, 也像戟，
我有我的红硕花朵，
像沉重的叹息，
又像英勇的火炬，
我们分担寒潮、风雷、霹雳；
我们共享雾霭流岚、虹霓，
仿佛永远分离，
却又终身相依，
这才是伟大的爱情，
坚贞就在这里：
不仅爱你伟岸的身躯，
也爱你坚持的位置, 脚下的土地。

【登鹳雀楼】（王之涣）
白日依山尽，黄河入海流。
欲穷千里目，更上一层楼。

end1
【二年级上册】
start2

【赠刘景文】（宋•苏轼）
荷尽已无擎雨盖，菊残犹有傲霜枝。
一年好景君须记，最是橙黄橘绿时。
【山行】（唐•杜牧）
远上寒山石径斜，白云深处有人家。
停车坐爱枫林晚，霜叶红于二月花。
【回乡偶书】（唐•贺知章）
少小离家老大回，乡音无改鬓毛衰。
儿童相见不相识，笑问客从何处来。
【赠汪伦】（唐•李白）
李白乘舟将欲行，忽闻岸上踏歌声。
桃花潭水深千尺，不及汪伦送我情。

【二年级下册】skip

【草】（唐•白居易）
离离原上草, 一岁一枯荣。
野火烧不尽, 春风吹又生。
远芳侵古道, 晴翠接荒城。 
又送王孙去, 萋萋满别情。 
<span class="c999">韵译: </span><br>
古原上的野草乱生乱长， 
每年春来茂盛秋来枯黄。 
任凭野火焚烧不尽不灭， 
春风一吹依旧蓬勃生长。 
远处芳草掩没古老驿道， 
延至荒城一片翠绿清朗。 
春绿草长又送游子远去， 
萋萋乱草可比满腹离伤。 
【宿新市徐公店】（杨万里）
篱落疏疏一径深，树头花落未成阴。
儿童急走追黄蝶，飞入菜花无处寻。
【望庐山瀑布】（唐•李白）
日照香炉生紫烟，遥看瀑布挂前川。
飞流直下三千尺，疑是银河落九天。
【绝句】（唐•杜甫）
两个黄鹂鸣翠柳，一行白鹭上青天。
窗含西岭千秋雪，门泊东吴万里船。

【课外】skip

【三国演义】（开篇/结尾诗词）
<span class="c999">开篇: </span><br>
滚滚长江东逝水，浪花淘尽英雄。是非成败转头空。青山依旧在，几度夕阳红。
白发渔樵江渚上，惯看秋月春风。一壶浊酒喜相逢。古今多少事，都付笑谈中。
<span class="c999">结尾: </span><br>
纷纷世事无穷尽，天数茫茫不可逃。

【红楼梦】（开篇/结尾诗词）
<span class="c999">开篇: </span><br>
满纸荒唐言, 一把辛酸泪。都云作者痴, 谁解其中味！
<span class="c999">结尾: </span><br>
说到辛酸处, 荒唐愈可悲。由来同一梦, 休笑世人痴！

【水浒传】（开篇/结尾诗词）
<span class="c999">开篇: </span><br>
试看书林隐处，几多俊逸儒流。虚名薄利不关愁，裁冰及剪雪，谈笑看吴钩。七雄绕绕乱春秋。见成名无数, 图形无数，更有那逃名无数。刹时新月下长川，江湖桑田变古路。讶求鱼缘木, 拟穷猿择木，恐伤, 弓远之曲木，不如且覆掌中杯，再听取新声曲度。
<span class="c999">结尾: </span><br>
天罡尽已归天界，地煞还应入地中。千古为神皆庙食，万年青史播英雄。

【西游记】（开篇/结尾诗词）
<span class="c999">开篇: </span><br>
混沌未分天地乱，茫茫渺渺无人见。自从盘古破鸿蒙，开辟从兹清浊辨。
覆载群生仰至仁，发明万物皆成善。欲知造化会元功，须看西游释厄传。
<span class="c999">结尾: </span><br>
圣僧努力取经编，西宇周流十四年。苦历程途遭患难，多经山水受迍邅。
功完八九还加九，行满三千及大千。大觉妙文回上国，至今东土永留传。
<span class="c999">又有诗云:</span><br>
愿以此功德, 庄严佛净土。上报四重恩, 下济三途苦。
若有见闻者, 悉发菩提心。同生极乐国, 尽报此一身。

【人性/云思/生活】（收集）
我们总是表白<br>
我们如何如何喜欢<br>
大漠落日或者绿草清风，
我们总是宣告我们<br>
多么多么崇尚自然，
崇尚空灵，
到头来，
我们还是贪恋<br>
高楼大厦和灯红酒绿，
死死抓住不放手。
我们欣赏破败和悲壮，
却不希望落在自己身上。
我们追求清贫和淡泊，
可一旦遭遇了名利，
立即就奋不顾身了。

end2
【三年级上册】skip
start3

【夜书所见】（宋•叶绍翁）
萧萧梧叶送寒声，江上秋风动客情。
知有儿童挑促织，夜深篱落一灯明。
【望天门山】（唐•李白）
天门中断楚江开，碧水东流至此回。
两岸青山相对出，孤帆一片日边来。
【九月九日忆山东兄弟】（唐•王维）
独在异乡为异客，每逢佳节倍思亲。
遥知兄弟登高处，遍插茱萸少一人。
【饮湖上初晴后雨】（宋•苏轼）
水光潋滟晴方好，山色空蒙雨亦奇。
欲把西湖比西子，淡妆浓抹总相宜。

【三年级下册】skip

【咏柳】（唐•贺知章）
碧玉妆成一树高，万条垂下绿丝绦。
不知细叶谁裁出，二月春风似剪刀。
【乞巧】（林杰）
七夕今宵看碧霄，牵牛织女渡河桥。
家家乞巧望秋月，穿尽红丝几万条。
【春日】（宋•朱熹）
胜日寻芳泗水滨，无边光景一时新。
等闲识得东风面，万紫千红总是春。
【嫦娥】（李商隐）
云母屏风烛影深，长河渐落晓星沉。
嫦娥应悔偷灵药，碧海青天夜夜心。

【课外】skip

【全国行政区地名诗】（收集）

<span class="cF0F">地名诗-旧行政区（周恩来）</span><br>
两湖两广两河山，五江云贵福吉安；
四西二宁青甘陕，还有内台北上天。
<span class="cF0F">地名诗1-新行政区（佚名）</span><br>
川渝鄂皖青甘陕，藏内新宁两广山。
港澳台黔辽吉闽，京津沪冀四江南。
<span class="cF0F">地名诗2-新行政区（石间）</span><br>  
两对湖广宁河山，四江云贵吉福甘；
西陕青安台港澳，海内北上庆新天。
<span class="cF0F">地名诗3-新行政区（华崛）</span><br>
两湖两广, 福安云藏；
两河两山, 贵宁川疆；
吉辽甘陕, 内青四江；
台海澳港, 北重天上。
<span class="cF0F">渝港澳(重庆 香港 澳门)</span><br>
两湖两广两河山，
五江(疆)二宁青陕甘。
内蒙台海福吉安，
云贵西四北上天。
<span class="c999">注释:</span><br>
湖南 湖北 广东 广西，
河南 河北 山东 山西，
江苏 江西 浙江 黑龙江 新疆，
宁夏 辽宁 青海 陕西 甘肃，
内蒙古 台湾 海南，
福建 吉林 安徽，
云南 贵州 西藏 四川，
北京 上海 天津 (重庆)。
<span class="cF0F">地名诗X-新行政区</span><br>
两湖两广两河山，
四市四江福吉安，
云贵川内青藏新，
陕甘两宁和海南，
港澳是我好河山，
台归之日盼团圆。

【行政区诗文】（Peace）

<span class="cF0F">行政区 三字文</span><br>
(标题0)行政区, 三字文；
(直辖4)首都京, 重上天；
(特岛5)琼钓岛, 台港澳；
(自治5)藏疆宁, 内蒙桂；
(北方7)黑吉辽, 两河山；
(内陆6)陕青甘, 云贵川；
(南江3)南三江, 苏浙赣；
(南方5)南北湖, 粤福安；
<span class="cF0F">行政区 七言</span><br>
09:四市-琼钓-台港澳；
12:五区-东三-两河山；
06:陕甘--云贵--青川；
08:三江-两湖-粤福安；
<span class="cF0F">行政区 无题</span><br>
港澳台琼钓; 黑吉辽两河山；
北上天重; 三江两湖粤福安；
藏疆内宁桂; 陕甘云贵青川；

end3
【四年级上册】skip
start4

【题西林壁】（宋•苏轼）
横看成岭侧成峰，远近高低各不同。
不识庐山真面目，只缘身在此山中。
【送孟浩然之广陵】（唐•李白）
故人西辞黄鹤楼，烟花三月下扬州。
孤帆远影碧空尽，唯见长江天际流。
【游山西村】（宋•陆游）
莫笑农家腊酒浑，丰年留客足鸡豚。
山重水复疑无路，柳暗花明又一村。
【送元二使安西】（唐•王维）
渭城朝雨浥轻尘，客舍青青柳色新。
劝君更尽一杯酒，西出阳关无故人。

【四年级下册】skip

【独坐敬亭山】（唐•李白）
众鸟高飞尽，孤云独去闲。
相看两不厌，只有敬亭山。
【忆江南唐】（白居易）
江南好，风景旧曾谙。日出江花红胜火，
春来江水绿如蓝。能不忆江南？
【乡村四月】（宋•翁卷）
绿遍山原白满川，子规声里雨如烟。
乡村四月闲人少，才了蚕桑又插田。
【望洞庭】（唐•刘禹锡）
湖光秋月两相和，潭面无风镜未磨。
遥望洞庭山水色，白银盘里一青螺。
【渔歌子】（唐•张志和）
西塞山前白鹭飞，桃花流水鳜鱼肥。
青箬笠，绿蓑衣，斜风细雨不须归。
【四时田园杂兴】（宋•范成大）
昼出耘田夜绩麻，村庄儿女各当家。
童孙未解供耕织，也傍桑阴学种瓜。

end4
【五年级上册】skip
start5

【泊船瓜洲】（宋•王安石）
京口瓜洲一水间，钟山只隔数重山。
春风又绿江南岸，明月何时照我还？

【秋思】（张籍）
洛阳城里见秋风，欲作家书意万重。
复恐匆匆说不尽，行人临发又开封。

【长相思】（清•纳兰性德）
山一程，水一程，身向榆关那畔行，夜深千帐灯。
风一更，雪一更，聒碎乡心梦不成，故园无此声。

【五年级下册】skip

【牧童】（吕岩）
草铺横野六七里，笛弄晚风三四声。
归来饱饭黄昏后，不脱蓑衣卧月明。
【舟过安仁】（宋•杨万里）
一叶渔船两小童，收篙停棹坐船中。
怪生无雨都张伞，不是遮头是使风。
【清平乐(yuè)】（•村居）
茅檐低小，溪上青青草。醉里吴音相媚好，白发谁家翁媪？
大儿锄豆溪东，中儿正织鸡笼。最喜小儿无赖，溪头卧剥莲蓬。

【课外】skip

【春草】（唐彦谦）
天北天南绕路远， 
托根无处不延绵。 
萋萋总是无情物， 
吹绿东风又一年。 
<span class="c999">注释:</span><br>
春天一到, 天南地北到处都生长着路边的小草，
依赖着草根, 春草无处不绵延生长。
可茂盛的春草总要催人回家，
春风吹绿小草又过了一年了！
<span class="cF0F">另•五言</span><br>
随梦入池塘, 无心在金谷。 
青风自年年, 吹遍天涯绿。 

【乐游原】（唐•李商隐）

向晚意不适，驱车登古原。
夕阳无限好，只是近黄昏。
<span class="c999">白话译文:</span><br>
傍晚时心情不快，驾着车登上古原。
夕阳啊无限美好，只不过接近黄昏。 

【出塞】（唐•王之涣|王昌龄）

<span class="c00F">唐•王之涣:</span><br>
黄河远上白云间，
一片孤城万仞山。
羌笛何须怨杨柳，
春风不度玉门关。
<span class="c999">韵译:</span><br>
黄河发源于黄土高原，高入白云之间，
矗立漠北的一座孤城，背倚万仞高山。
莫须埋怨，羌笛吹奏折杨柳的悲调曲，
谁还不知道，春风历来就不度玉门关。

<span class="c00F">唐•王昌龄:</span><br>
秦时明月汉时关，
万里长征人未还。
但使龙城飞将在，
不教胡马渡阴山。
<span class="c999">韵译:</span><br>
依旧是秦时的明月汉时的边关，
征战长久延续万里征夫不回还。
倘若龙城的飞将李广而今健在，
绝不许匈奴南下牧马度过阴山。

end5
【六年级上册】skip
start6

【诗经•采薇】（节选）
昔我往矣，杨柳依依。今我来思，雨雪霏霏。
【春夜喜雨】（唐•杜甫）
好雨知时节，当春乃发生。随风潜入夜，润物细无声。
野径云俱黑，江船火独明。晓看红湿处，花重锦官城。
【西江月•夜行黄沙道中】（宋•辛弃疾）
明月别枝惊鹊，清风半夜鸣蝉。稻花香里说丰年，听取蛙声一片。
七八个星天外，两三点雨山前。旧时茅店社林边，路转溪桥忽见。
【天净沙•秋】（元•白朴）
孤村落日残霞，轻烟老树寒鸦，一点飞鸿影下。青山绿水，白草红叶黄花。

【六年级下册】skip

【元日】（宋·王安石）
爆竹声中一岁除，春风送暖人屠苏。千门万户瞳瞳日，总把新桃换旧符。
【天竺寺八月十五日夜桂子】<br>（唐·皮日休）
玉颗珊珊下月轮，殿前拾得露华新。至今不会天中事，应是嫦娥掷与人。
【七步诗】（三国·曹植）
煮豆持作羹，漉菽以为汁。萁在釜下燃，豆在釜中泣。本自同根生，相煎何太急？
【鸟鸣涧】（唐·王维）
人闲桂花落，夜静春山空。月出惊山鸟，时鸣春涧中。
【芙蓉楼送辛渐】（唐·王昌龄）
寒雨连江夜入吴，平明送客楚山孤。洛阳亲友如相问，一片冰心在玉壶。
【江畔独步寻花】（唐·杜甫）
黄四娘家花满蹊，千朵万朵压枝低。留连戏蝶时时舞，自在娇莺恰恰啼。
【石灰吟】（明·于谦）
千锤万凿出深山，烈火焚烧若等闲。粉骨碎身全不怕，要留清白在人间。
【竹石】（清·郑燮）
咬定青山不放松，立根原在破岩中。千磨万击还坚劲，任尔东西南北风。
【闻官军收河南河北】（唐·杜甫）
剑外忽传收蓟北，初闻涕泪满衣裳。却看妻子愁何在，漫卷诗书喜欲狂，白日放歌须纵酒，青春作伴好还乡。即从巴峡穿巫峡，便下襄阳向洛阳。
【己亥杂诗】（清·龚自珍）
九州生气恃风雷，万马齐喑究可哀。我劝天公重抖擞，不拘一格降人才。
【浣溪沙】（宋·苏轼）
山下兰芽短浸溪，松间沙路净无泥。潇潇暮雨子规啼。谁道人生无再少？门前流水尚能西！休将白发唱黄鸡。
【卜算子。送鲍浩然之浙东】<br>（宋·王观）
水是眼波横，山是眉峰聚。欲问行人去那边？眉眼盈盈处。才始送春归，又送君归去。若到江南赶上春，千万和春住。

end6
一．七年级上册
start7
（一）、课内古诗背诵skip

【观沧海】（曹操·东汉）
东临碣石, 以观沧海。水何澹澹, 山岛竦峙。树木丛生, 百草丰茂。
秋风萧瑟, 洪波涌起。日月之行, 若出其中；星汉灿烂, 若出其里。
幸甚至哉, 歌以咏志。
【次北固山下】（王湾·唐）
客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。
【钱塘湖春行】（白居易·唐）
孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。
【西江月】（辛弃疾·南宋）
明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪头忽见。
【天净沙·秋思】（马致远·元）
枯藤老树昏鸦，小桥流水人家，古道西风瘦马。夕阳西下，断肠人在天涯。

（二）、课外古诗词背诵skip

【龟虽寿】（曹操）
神龟虽寿, 犹有竟时。螣蛇乘雾, 终为土灰。老骥伏枥, 志在千里。
烈士暮年, 壮心不已。盈缩之期, 不但在天；养怡之福, 可得永年。
幸甚至哉, 歌以咏志。
【过故人庄】（孟浩然·唐）
故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。
【题破山寺后禅院】（常建·唐）
清晨入古寺，初日照高林。曲径通幽处，禅房花木深。山光悦鸟性，潭影空人心。万籁此都寂，但余钟磬音。
【闻王昌龄左迁龙标遥有此寄】<br>（李白·唐）
杨花落尽子规啼，闻道龙标过五溪。我寄愁心与明月，随风直到夜郎西。
【夜雨寄北】（李商隐·唐）
君问归期未有期，巴山夜雨涨秋池。何当共剪西窗烛，却话巴山夜雨时。
【泊秦淮】（杜牧·唐）
烟笼寒水月笼沙，夜泊秦淮近酒家。商女不知亡国恨，隔江犹唱后庭花。
【浣溪沙】（晏殊·宋）
一曲新词酒一杯。去年天气旧亭台。夕阳西下几时回？无可奈何花落去，似曾相识燕归来。小园香径独徘徊。
【过松源晨炊漆公店】(杨万里·南宋)
莫言下岭便无难，赚得行人空喜欢；正入万山圈子里，一山放过一山拦。
【如梦令】（李清照·南宋）
常记溪亭日暮，沉醉不知归路。兴尽晚回舟，误入藕花深处。争渡, 争渡，惊起一滩鸥鹭。
【观书有感】（朱熹·南宋）
半亩方塘一鉴开，天光云影共徘徊。问渠那得清如许？为有源头活水来。

二．七年级下册skip
（一）．课内古代诗歌skip

【木兰诗】（北朝民歌）
唧唧复唧唧, 木兰当户织。不闻机杼声, 惟闻女叹息。问女何所思, 问女何所忆。女亦无所思, 女亦无所忆。
昨夜见军帖, 可汗大点兵，军书十二卷, 卷卷有爷名。阿爷无大儿, 木兰无长兄，愿为市鞍马, 从此替爷征。
东市买骏马, 西市买鞍鞯，南市买辔头, 北市买长鞭。
旦辞爷娘去, 暮宿黄河边，不闻爷娘唤女声，但闻黄河流水鸣溅溅。
旦辞黄河去, 暮至黑山头，不闻爷娘唤女声，但闻燕山胡骑鸣啾啾。
万里赴戎机, 关山度若飞。朔气传金柝, 寒光照铁衣。将军百战死, 壮士十年归。归来见天子, 天子坐明堂。
策勋十二转, 赏赐百千强。可汗问所欲, 木兰不用尚书郎；愿驰千里足, 送儿还故乡。
爷娘闻女来, 出郭相扶将；阿姊闻妹来, 当户理红妆；小弟闻姊来, 磨刀霍霍向猪羊。
开我东阁门, 坐我西阁床，脱我战时袍, 著我旧时裳，当窗理云鬓, 对镜帖花黄。
出门看火伴, 火伴皆惊忙：同行十二年, 不知木兰是女郎。
雄兔脚扑朔, 雌兔眼迷离；双兔傍地走, 安能辨我是雄雌？

（二）、课外古诗词背诵skip

【山中杂诗】（吴均·南朝）
山际见来烟，竹中窥落日。鸟向檐上飞，云从窗里出。
【竹里馆】(王维·唐)
独坐幽篁里，弹琴复长啸。深林人不知，明月来相照。
【峨眉山月歌】(李白)
峨眉山月半轮秋，影入平羌江水流。夜发清溪向三峡，思君不见下渝州。
【春夜洛城闻笛】(李白)
谁家玉笛暗飞声，散入春风满洛城。此夜曲中闻折柳，何人不起故园情。
【逢入京使】(岑参·唐)
故园东望路漫漫，双袖龙钟泪不干。马上相逢无纸笔，凭君传语报平安。
【滁州西涧】(韦应物·唐)
独怜幽草涧边生，上有黄鹂深树鸣。春潮带雨晚来急，野渡无人舟自横。
【江南逢李龟年】(杜甫)
岐王宅里寻常见，崔九堂前几度闻。正是江南好风景，落花时节又逢君。
【送灵澈上人】（刘长卿·唐）
苍苍竹林寺，杳杳钟声晚。荷笠带斜阳，青山独归远。
【约客】（赵师秀·南宋）
黄梅时节家家雨，青草池塘处处蛙。有约不来过夜半，闲敲棋子落灯花。
【论诗】（赵翼·清）
李杜诗篇万口传，至今已觉不新鲜。江山代有才人出，各领风骚数百年。

end7
三．八年级上册
start8
（一）课内古诗

【望岳】（杜甫）
岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。
【春望】（杜甫）
国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
【石壕吏】（杜甫）
暮投石壕村, 有吏夜捉人。老翁逾墙走, 老妇出门看。吏呼一何怒, 妇啼一何苦！
听妇前致词: 三男邺城戍。一男附书至, 二男新战死。存者且偷生, 死者长已矣！
室中更无人, 惟有乳下孙。有孙母未去, 出入无完裙。老妪力虽衰, 请从吏夜归，
急应河阳役, 犹得备晨炊。夜久语声绝, 如闻泣幽咽。天明登前途, 独与老翁别。
【归园田居(其三)】（陶渊明·东晋）
种豆南山下，草盛豆苗稀。晨兴理荒秽，带月荷锄归。道狭草木长，夕露沾我衣。衣沾不足惜，但使愿无违。
【使至塞上】（王维·唐）
单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。
【渡荆门送别】（李白）
渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。
【游山西村】（陆游·南宋）
莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。

（二）课外古诗词skip

【长歌行】（汉乐府）
青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归？少壮不努力，老大徒伤悲。
【野望】（王绩·唐）
东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。
【早寒江上有怀】（孟浩然·唐）
木落雁南度，北风江上寒。我家襄水曲，遥隔楚云端。乡泪客中尽，孤帆天际看。迷津欲有问，平海夕漫漫。
【望洞庭湖赠张丞相】（孟浩然）
八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。
【黄鹤楼】（崔颢·唐）
昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。
【送友人】（李白）
青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。
【秋词】（刘禹锡·唐）
自古逢秋悲寂寥，我言秋日胜春朝。晴空一鹤排云上，便引诗情到碧霄。
【鲁山山行】（梅尧臣·北宋）
适与野情惬，千山高复低。好峰随处改，幽径独行迷。霜落熊升树，林空鹿饮溪。人家在何许，云外一声鸡。
【浣溪沙】（苏轼·北宋）
兰下兰芽短浸溪，松间沙路净无泥，潇潇暮雨子规啼。谁道人生无再少？门前流水尚能西！休将白发唱黄鸡。
【十一月四日风雨大作】（陆游）
僵卧孤村不自哀，尚思为国戍轮台。夜阑卧听风吹雨，铁马冰河入梦来。

四．八年级下册skip
（一）课内部分skip

【酬乐天扬州初逢席上见赠】<br>（刘禹锡·唐）
巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。
【赤壁】（杜牧·唐）
折戟沉沙铁未销，自将磨洗认前朝。东风不与周郎便，铜雀春深锁二乔。
【过零丁洋】（文天祥·明）
辛苦遭逢起一经，干戈寥落四周星。山河破碎风飘絮，身世浮沉雨打萍。惶恐滩头说惶恐，零丁洋里叹零丁。人生自古谁无死，留取丹心照汗青。
【水调歌头】（苏轼）
丙辰中秋, 欢饮达旦，大醉, 作此篇, 兼怀子由。
明月几时有？把酒问青天。不知天上宫阙，今夕是何年？我欲乘风归去，又恐琼楼玉宇，高处不胜寒。起舞弄清影，何似在人间？
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。
【山坡羊·潼关怀古】（张养浩·元）
峰峦如聚，波涛如怒，山河表里潼关路。望西都，意踌躇，伤心秦汉经行处，宫阙万间都做了土。兴, 百姓苦。亡, 百姓苦。
【饮酒(其五)】（陶渊明）
结庐在人境，而无车马喧。问君何能尔，心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。
【行路难】（李白）
金樽清酒斗十千，玉盘珍馐直万钱。停杯投箸不能食，拔剑四顾心茫然。
欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难, 行路难，多歧路, 今安在。长风破浪会有时，直挂云帆济沧海。
【茅屋为秋风所破歌】（杜甫）
八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻？
安得广厦千万间，大庇天下寒士俱欢颜，风雨不动安如山？呜呼！何时眼前突兀见此屋，吾庐独破受冻死亦足！
【白雪歌送武判官归京】（岑参·唐）
北风卷地白草折，胡天八月即飞雪。忽如一夜春风来，千树万树梨花开。
散入珠帘湿罗幕，狐裘不暖锦衾薄。将军角弓不得控，都护铁衣冷难着。
瀚海阑干百丈冰，愁云惨淡万里凝。中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。轮台东门送君去，去时雪满天山路。
山回路转不见君，雪上空留马行处。
【己亥杂诗】（龚自珍·清）
浩荡离愁白日斜，吟鞭东指即天涯。落红不是无情物，化作春泥更护花。

（二）课外部分skip

【赠从弟】（刘桢·汉）
亭亭山上松，瑟瑟谷中风。风声一何盛，松枝一何劲。冰霜正惨凄，终岁常端正。岂不罹凝寒，松柏有本性。
【送杜少府之任蜀州】（王勃·唐）
城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。
【登幽州台歌】（陈子昂·唐）
前不见古人，后不见来者。念天地之悠悠，独怆然而涕下。
【送元二使安西】（王维）
渭城朝雨浥轻尘，客舍青青柳色新。劝君更尽一杯酒，西出阳关无故人。
【宣州谢朓楼饯别校书叔云】（李白）
弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯销愁愁更愁。人生在世不称意，明朝散发弄扁舟。
【早春呈水部张十八员外】（韩愈）
天街小雨润如酥，草色遥看近却无。最是一年春好处，绝胜烟柳满皇都。
【无题】（李商隐·唐）
相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。
【相见欢】（李煜·五代南唐）
无言独上西楼，月如钩，寂寞梧桐深院锁清秋。剪不断，理还乱，是离愁，别是一般滋味在心头。
【登飞来峰】（王安石·北宋）
飞来山上千寻塔，闻说鸡鸣见日升。不畏浮云遮望眼，自缘身在最高层。
【清平乐·村居】（辛弃疾）
茅檐低小，溪上青青草。醉里吴音相媚好，白发谁家翁媪？大儿锄豆溪东，中儿正织鸡笼。最喜小儿亡赖，溪头卧剥莲蓬。

end8
五．九年级上册
（一）、课内古诗词
start9

【望江南】（温庭筠·宋）
梳洗罢，独倚望江楼。过尽千帆皆不是，斜晖脉脉水悠悠，肠断白蘋洲。
【渔家傲·秋思】（范仲淹·北宋）
塞下秋来风景异。衡阳雁去无留意。四面边声连角起。千嶂里。长烟落日孤城闭。浊酒一杯家万里。燕然未勒归无计。羌管悠悠霜满地。人不寐。将军白发征夫泪。
【江城子·密州出猎】（苏轼）
老夫聊发少年狂，左牵黄, 右擎苍。锦帽貂裘、千骑卷平冈。为报倾城随太守，亲射虎, 看孙郎。酒酣胸胆尚开张，鬓微霜, 又何妨？持节云中、何日遣冯唐？会挽雕弓如满月，西北望, 射天狼。
【武陵春】（李清照·南宋）
风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动、许多愁。
【破阵子·为陈同甫赋壮词以寄之】<br>（辛弃疾）
醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！

（二）课外古诗词skip

【观刈麦】（白居易·唐）
田家少闲月, 五月人倍忙。
夜来南风起, 小麦覆陇黄。
妇姑荷箪食, 童稚携壶浆。
相随饷田去, 丁壮在南冈。
足蒸暑土气, 背灼炎天光。
力尽不知热, 但惜夏日长。
复有贫妇人, 抱子在其旁。
右手秉遗穗, 左臂悬敝筐。
听其相顾言, 闻者为悲伤。
家田输税尽, 拾此充饥肠。
今我何功德, 曾不事农桑。
吏禄三百石, 岁晏有余粮。
念此私自愧, 尽日不能忘。
【月夜】（刘方平·唐）
更深月色半人家，北斗阑干南斗斜。今夜偏知春气暖，虫声新透绿窗纱。
【商山早行】（温庭筠）
晨起动征铎，客行悲故乡。鸡声茅店月，人迹板桥霜。槲叶落山路，枳花照驿墙。因思杜陵梦，凫雁满回塘。
【卜算子·咏梅】（陆游）
驿外断桥边，寂寞开无主。已是黄昏独自愁，更著风和雨。无意苦争春，一任群芳妒。零落成泥碾作尘，只有香如故。
【破阵子】（晏殊·宋）
燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢，笑从双脸生，
【浣溪沙】（苏轼）
簌簌衣巾落枣花，村南村北响缲车。牛衣古柳卖黄瓜。酒困路长惟欲睡，日高人渴漫思茶。敲门试问野人家。
【醉花阴】（李清照）
薄雾浓云愁永昼，瑞脑消金兽，佳节又重阳，玉枕纱厨，半夜凉初透。东篱把酒黄昏后，有暗香盈袖。莫道不消魂，帘卷西风，人比黄花瘦。
【南乡子·登京口北固亭有怀】<br>（辛弃疾）
何处望神州？满眼风光北固楼。千古兴亡多少事？悠悠。不尽长江滚滚流。年少万兜鍪，坐断东南战未休。天下英雄谁敌手？曹刘。生子当如孙仲谋。
【山坡羊·骊山怀古】（张养浩）
骊山四顾，阿房一炬，当时奢侈今何处？只见草萧疏，水萦纡。至今遗恨迷烟树。列国周齐秦汉楚，赢, 都变做了土；输, 都变做了土。
【朝天子·咏喇叭】（王磐·明）
喇叭, 唢呐，曲儿小腔儿大。官船来往乱如麻，全仗你抬声价。军听了军愁，民听了民怕。哪里去辨甚么真共假？眼见的吹翻了这家，吹伤了那家，只吹的水尽鹅飞罢！

六．九年级下册skip
（一）课内古诗skip

【关雎】（诗经）
关关雎鸠, 在河之洲。窈窕淑女, 君子好逑。
参差荇菜, 左右流之。窈窕淑女, 寤寐求之。
求之不得, 寤寐思服。悠哉悠哉, 辗转反侧。
参差荇菜, 左右采之。窈窕淑女, 琴瑟友之。
参差荇菜, 左右芼之。窈窕淑女, 钟鼓乐之。
【蒹葭】（诗经）
蒹葭苍苍, 白露为霜。所谓伊人, 在水一方。溯洄从之, 道阻且长。溯游从之, 宛在水中央。
蒹葭萋萋, 白露未晞。所谓伊人, 在水之湄。溯洄从之, 道阻且跻。溯游从之, 宛在水中坻。
蒹葭采采, 白露未已。所谓伊人, 在水之涘。溯洄从之, 道阻且右。溯游从之, 宛在水中沚。

（二）课外古诗词skip

【从军行】（杨炯·唐）
烽火照西京, 心中自不平。牙璋辞凤阙, 铁骑绕龙城。雪暗凋旗画, 风多杂鼓声。宁为百夫长, 胜作一书生。
【月下独酌】（李白）
花间一壶酒, 独酌无相亲。举杯邀明月, 对影成三人。月既不解饮, 影徒随我身。暂伴月将影, 行乐须及春。
我歌月徘徊, 我舞影零乱。醒时同交欢, 醉后各分散。永结无情游, 相期邈云汉。
【羌村三首】（杜甫）
群鸡正乱叫, 客至鸡斗争。驱鸡上树木, 始闻叩柴荆。父老四五人, 问我久远行。手中各有携, 倾榼浊复清。
莫辞酒味薄, 黍地无人耕。兵戈既未息, 儿童尽东征。请为父老歌, 艰难愧深情。歌罢仰天叹, 四座泪纵横。
【登楼】（杜甫）
花近高楼伤客心，万方多难此登临。锦江春色来天地，玉垒浮云变古今。北极朝廷终不改，西山寇盗莫相侵。可怜后主还祠庙，日暮聊为《梁甫吟》。
【走马川行奉送封大夫出师西征】<br>（李白）
君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，军师西门伫献捷。
【左迁至蓝关示侄孙湘】（韩愈）
一封朝奏九重天，夕贬潮阳路八千。欲为圣明除弊事，肯将衰朽惜残年！云横秦岭家何在？雪拥蓝关马不前。知汝远来应有意，好收吾骨瘴江边。
【望月有感】（白居易）
时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞根散作九秋蓬。共看明月应垂泪，一夜乡心五处同。
【雁门太守行】（李贺·唐）
黑云压城城欲摧，甲光向日金鳞开。角声满天秋色里，塞上燕脂凝夜紫。半卷红旗临易水，霜重鼓寒声不起。报君黄金台上意，提携玉龙为君死。
【卜算子·送鲍浩然之浙东】<br>（王观·宋）
水是眼波横，山是眉峰聚。欲问行人去那边，眉眼盈盈处。才始送春归，又送君归去。若到江南赶上春，千万和春住。
【别云间】（夏完淳·明）
三年羁旅客，今日又南冠。无限山河泪，谁言天地宽！已知泉路近，欲别故乡难。毅魄归来日，灵旗空际看。

end9
千家诗卷一，五绝，skip，=============================================================================
【xxxx】（xxxx）。，
start10

【春晓】（孟浩然）
春眠不觉晓，处处闻啼鸟，夜来风雨声，花落知多少。
【访袁拾遗不遇】（孟浩然）
洛阳访才子，江岭作流人，闻说梅花早，何如此地春。
【送郭司仓】（王昌龄）
映门淮水绿，留骑主人心，明月随良掾，春潮夜夜深。
【洛阳道】（储光羲）
大道直如发，春来佳气多，五陵贵公子，双双呜玉珂。
【独坐敬亭山】（李白）
众鸟高飞尽，孤云独去闲，相看两不厌，只有敬亭山。
【登鹳雀楼】（王之涣）
白日依山尽，黄河入海流，欲穷千里目，更上一层楼。
【观永乐公主入蕃】（孙逖）
边地莺花少，年来未觉新，美人天上落，龙塞始应春。
【左掖梨花】（丘为）
冷艳全欺雪，余香乍入衣，春风且莫定，吹向玉阶飞。
【思君恩】（令狐楚）
小苑莺歌歇，长门蝶舞多，眼看春又去，翠辇不曾过。
【题袁氏别业】（贺知章）
主人不相识，偶坐为林泉，莫谩愁沽酒，囊中自有钱。
【夜送赵纵】（杨炯）
赵氏连城璧，由来天下传，送君还旧府，明月满前川。
【竹里馆】（王维）
独坐幽篁里，弹琴复长啸，深林人不知，明月来相照。
【送朱大入秦】（孟浩然）
避人五陵去，宝剑值千金，分手脱相赠，平生一片心。
【长干行】（崔颢）
君家在何处，妾住在横塘，停船暂借问，或恐是同乡。
【咏史】（高适）
尚有绨袍赠，应怜范叔寒，不知天下士，犹作布衣看。
【罢相作，李适之）
避贤初罢相，乐圣且衔杯，为问门前客，今朝几个来。
【逢侠者】（钱起）
燕赵悲歌士，相逢剧孟家，寸心言不尽，前路日将斜。
【江行望匡庐】（钱珝）
咫尺愁风雨，匡庐不可登，只疑云雾窟，犹有六朝僧。
【答李浣】（韦应物）
林中观易罢，溪上对鸥闲，楚俗饶词客，何人最往还。
【秋风引】（刘禹锡）
何处秋风至，萧萧送雁群，朝来入庭树，孤客最先闻。
【秋夜寄丘二十二员外】（韦应物）
怀君属秋夜，散步咏凉天，山空松子落，幽人应未眠。
【秋日】（耿湋）
返照入闾巷，忧来谁共语，古道少人行，秋风动禾黍。
【秋日湖上】（薛莹）
落日五湖游，烟波处处愁，浮沉千古事，谁与问东流。
【宫中题】（李昂）
辇路生秋草，上林花满枝，凭高何限意，无复侍臣知。
【汾上惊秋】（苏颋）
北风吹白云，万里渡河汾，心绪逢摇落，秋声不可闻。
【寻隐者不遇】（贾岛）
松下问童子，言师采药去，只在此山中，云深不知处。
【蜀道后期】（张说）
客心争日月，来往预期程，秋风不相待，先至洛阳城。
【静夜思】（李白）
床前明月光，疑是地上霜，举头望明月，低头思故乡。
【秋浦歌】（李白）
白发三千丈，离愁似个长，不知明镜里，何处得秋霜。
【赠乔侍御】（陈子昂）
汉廷荣巧宦，云阁薄边功，可怜骢马使，白首为谁雄。
【答五陵太守】（王昌龄）
仗剑行千里，微躯敢一言，曾为大梁客，不负信陵恩。
【行军九日思长安故园】（岑参）
强欲登高去，无人送酒来，遥怜故园菊，应傍战场开。
【婕妤怨】（皇甫冉）
花枝出建章，凤管发昭阳，借问承恩者，双蛾几许长。
【题竹林寺】（朱放）
岁月人间促，烟霞此地多，殷勤竹林寺，更得几回过。
【三闾庙】（戴叔伦）
沅湘流不尽，屈子怨何深，日暮秋风起，萧萧枫树林。
【易水送别】（骆宾王）
此地别燕丹，壮士发冲冠，昔时人已没，今日水犹寒。
【别卢秦卿】（司空曙）
知有前期在，难分此夜中，无将故人酒，不及石尤风。
【答人】（太上隐者）
偶来松树下，高枕石头眠，山中无历日，寒尽不知年。

end10
千家诗卷二，五律 skip，=============================================================================
【xxxx】（xxxx）
start11

【幽州夜饮】（张说）
凉风吹夜雨，萧瑟动寒林。正有高堂宴，能忘迟暮心。，军中宜剑舞，塞上重笳音。不作边城将，谁知恩遇深。。
【幸蜀西至剑门】（玄宗皇帝）
剑阁横云峻，銮舆出狩回，翠屏千仞合，丹嶂五丁开，灌木萦旗转，仙云拂马来，乘时方在德，嗟尔勒铭才。
【和晋陵陆丞早春游望】（杜审言）
独有宦游人，偏惊物候新，云霞出海曙，梅柳渡江春，淑气催黄鸟，晴光转绿苹，忽闻歌古调，归思欲沾巾。
【蓬莱三殿侍宴奉敕咏终南山】（杜审言）
北斗挂城边，南山倚殿前，云标金阙回，树杪玉堂悬，半岭通佳气，中峰绕瑞烟，小臣持献寿，长此戴尧天。
【春夜别友人】（陈子昂）
银烛吐清烟，金尊对绮筵，离堂思琴瑟，别路绕山川，明月悬高树，长河没晓天，悠悠洛阳去，此会在何年。
(*一本作隐高树)。
【长宁公主东庄侍宴】（李峤）
别业临青甸，鸣銮降紫霄，长筵鹓鹭集，仙管凤凰调，树接南山近，烟含北渚遥，承恩咸已醉，恋赏未还镳。
【恩赐丽正殿书院赐宴应制得林字】（张说）
东壁图书府，西园翰墨林，诵诗闻国政，讲易见天心，位窃和羹重，恩叨醉酒深，载歌春兴曲，情竭为知音。
【送友人】（李白）
青山横北郭，白水绕东城，此地一为别，孤篷万里征，浮云游子意，落日故人情，挥手自兹去，萧萧斑马鸣。
【送友人入蜀】（李白）
见说蚕丛路，崎岖不易行，山从人面起，云傍马头生，芳树笼秦栈，春流绕蜀城，升沈应已定，不必问君平。
【次北固山下】（王湾）
客路青山外，行舟绿水前，潮平两岸阔，风正一帆悬，海日生残夜，江春入旧年，乡书何处达，归雁洛阳边。
【苏氏别业】（祖咏）
别业居幽处，到来生隐心，南山当户牖，澧水映园林，竹覆经冬雪，庭昏未夕阴，寥寥人境外，闲坐听春禽。
【春宿左省】（杜甫）
花隐掖垣暮，啾啾栖鸟过，星临万户动，月傍九霄多，不寝听金钥，因风想玉坷，明朝有封事，数问夜如何。
【题玄武禅师屋壁】（杜甫）
何年顾虎头，满壁画沧州，赤日石林气，青天江海流，锡飞常近鹤，杯渡不惊鸥，似得庐山路，真随惠远游。
【终南山】（王维）
太乙近天都，连山到海隅，白云回望合，青霭入看无，分野中峰变，阴晴众壑殊，欲投何处宿，隔水问樵夫。
【登总持阁】（岑参）
高阁逼诸天，登临近日边，晴开万井树，愁看五陵烟，槛外低秦岭，窗中小渭川，早知清净理，常愿奉金仙。
【寄左省杜拾遗】（岑参）
联步趋丹陛，分曹限紫薇，晓随天仗入，暮惹御香归，白发悲花落，青云羡鸟飞，圣朝无阙事，自觉谏书稀。
【登兖州城楼】（杜甫）
东郡趋庭日，南楼纵目初，浮云连海岱，平野入青徐，孤嶂秦碑在，荒城鲁殿余，从来多古意，临眺独踌躇。
【杜少府之任蜀州】（王勃）
城阙辅三秦，风烟望五津，与君离别意，同是宦游人，海内存知己，天涯若比邻，无为在歧路，儿女共沾巾。
【送崔融】（杜审言）
君王行出将，书记远从征，祖帐连河阙，军麾动洛城，旌旗朝朔气，笳吹夜边声，坐觉烟尘少，秋风古北平。
【扈从登封途中作】（宋之问）
帐殿郁崔嵬，仙游实壮哉，晓云连幕卷，夜火杂星回，谷暗千旗出，山鸣万乘来，扈从良可赋，终乏掞天才。
【题义公禅房】（孟浩然）
义公习禅寂，结宇依空林，户外一峰秀，阶前众壑深，夕阳连雨足，空翠落庭阴，看取莲花净，方知不染心。
【醉后赠张旭】（高适）
世上漫相识，此翁殊不然，兴来书自圣，醉后语尤颠，白发老闲事，青云在目前，床头一壶酒，能更几回眠。
【玉台观】（高适）
浩劫因王造，平台访古游，彩云萧史驻，文字鲁恭留，宫阙通群帝，乾坤到十洲，人传有笙鹤，时过北山头。
【观李固请司马弟山水图】（杜甫）
方丈浑连水，天台总映云，人间长见画，老去限空闻，范蠡舟偏小，王乔鹤不群，此生随万物，何处出尘氛。
【旅夜书怀】（杜甫）
细草微风岸，危樯独夜舟，星随平野阔，月涌大江流，名岂文章著，官因老病休，飘飘何所似，天地一沙鸥。
【登岳阳楼】（杜甫）
昔闻洞庭水，今上岳阳楼，吴楚东南坼，乾坤日月浮，亲朋无一字，老病有孤舟，戎马关山北，凭轩涕泗流。
【江南旅情】（祖咏）
楚山不可极，归路但萧条，海色晴看雨，江声夜听潮，剑留南斗近，书寄北风遥，为报空潭橘，无媒寄洛桥。
【宿龙兴寺】（綦毋潜）
香刹夜忘归，松清古殿扉，灯明方丈室，珠系比丘衣，白日传心净，青莲喻法微，天花落不尽，处处鸟衔飞。
【破山寺后禅院】（常建）
清晨入古寺，初日照高林，曲径通幽处，禅房花木深，山光悦鸟性，潭影空人心，万籁此俱寂，惟闻钟磬音。
【题松汀驿】（张佑）
山色远含空，苍茫泽国东，海明先见日，江白迥闻风，鸟道高原去，人烟小径通，那知旧遗逸，不在五湖中。
【圣果寺】（释处默）
路自中峰上，盘回出薜萝，到江吴地尽，隔岸越山多，古木丛青蔼，遥天浸白波，下方城郭近，钟磬杂笙歌。
【野望】（王绩）
东皋薄暮望，徙倚欲何依，树树皆秋色，山山惟落晖，牧人驱犊返，猎马带禽归，相顾无相识，长歌怀采薇。
【送别崔著作东征】（陈子昂）
金天方肃杀，白露始专征，王师非乐战，之子送佳兵，海气侵南部，边风扫北平，莫卖卢龙塞，归邀麟阁名。
【陪诸公子丈八沟纳凉晚际遇雨】（杜甫）
落日放船好，轻风生浪迟，竹深留客处，荷净纳凉时，公子调冰水，佳人雪藕丝，片云头上黑，应是雨催诗。
【其二】（杜甫）
雨来沾席上，风急打船头，越女红裙湿，燕姬翠黛愁，缆侵堤柳系，幔卷浪花浮，归路翻萧飒，陂塘五月秋。
【宿云门寺阁】（孙逖）
香阁东山下，烟花象外幽，悬灯千嶂夕，卷幔五湖秋，画壁余鸿雁，纱窗宿斗牛，更疑天路近，梦与白云游。
【秋登宣城谢眺北楼】（李白）
江城如画里，山晓望晴空，两水夹明镜，双桥落彩虹，人烟寒橘柚，秋色老梧桐，谁念北楼上，临风怀谢公。
【临洞庭】（孟浩然）
八月湖水平，涵虚混太清，气蒸云梦泽，波撼岳阳城，欲济无舟楫，端居耻圣明，坐观垂钓者，徒有羡鱼情。
【过香积寺】（王维）
不知香积寺，数里入云峰，古木无人径，深山何处钟，泉声咽危石，日色冷青松，薄暮空潭曲，安禅制毒龙。
【送郑侍御谪闽中】（高适）
谪去君无恨，闽中我旧过，大都秋雁少，只是夜猿多，东路云山合，南天瘴疠和，自当逢雨露，行矣顺风波。
【秦州杂诗】（杜甫）
凤林戈未息，鱼海路常难，候火云峰峻，悬军幕井乾，风连西极动，月过北庭寒，故老思飞将，何时议筑坛。
【禹庙】（杜甫）
禹庙空山里，秋风落日斜，荒庭垂橘柚，古屋画龙蛇，云气生虚壁，江深走白沙，早知乘四载，疏凿控三巴。
【望秦川】（李颀）
秦川朝望迥，日出正东峰，远近山河净，逶迤城阙重，秋声万户竹，寒色五陵松，有客归欤叹，凄其霜露浓。
【同王徵君洞庭有怀】（张谓）
八月洞庭秋，潇湘水北流，还家万里梦，为客五更愁，不用开书帙，偏宜上酒楼，故人京洛满，何日复同游。
【渡扬子江】（丁仙芝）
桂楫中流望，空波两岸明，林开扬子驿，山出润州城，海尽边阴静，江寒朔吹生，更闻枫叶下，淅沥度秋声。
【幽州夜歌】（张说）
凉风吹夜雨，萧瑟动寒林，正有高堂宴，能忘迟暮心，军中宜剑舞，塞上重笳音，不作边城将，谁知恩遇深。

end11，千家诗卷三，七绝，skip，=============================================================================。
【xxxx】（xxxx）
start12

【春日偶成】（程颢）
云淡风轻近午天，傍花随柳过前川，时人不识余心乐，将谓偷闲学少年。
【春日】（朱熹）
胜日寻芳泗水滨，无边光景一时新，等闲识得东风面，万紫千红总是春。
【春宵】（苏轼）
春宵一刻值千金，花有清香月有阴，歌管楼台声细细，秋千院落夜沈沈。
【城东早春】（杨巨源）
诗家清景在新春，绿柳才黄半未匀，若待上林花似锦，出门俱是看花人。
【春夜】（王安石）
金炉香尽漏声残，剪剪轻风阵阵寒，春色恼人眠不得，月移花影上栏杆。
【初春小雨】（韩愈）
天街小雨润如酥，草色遥看近却无，最是一年春好处，绝胜烟柳满皇都。
【元日】（王安石）
爆竹声中一岁除，春风送暖入屠苏，千门万户曈曈日，总把新桃换旧符。
【上元侍宴】（苏轼）
淡月疏星绕建章，仙风吹下御炉香，侍臣鹄立通明殿，一朵红云捧玉皇。
【立春偶成】（张栻）
律回岁晚冰霜少，春到人间草木知，便觉眼前生意满，东风吹水绿参差。
【打球图】（晁说之）
阊阖千门万户开，三郎沈醉打球回，九龄已老韩休死，无复明朝谏疏来。
【宫词】（王建）
金殿当头紫阁重，仙人掌上玉芙蓉，太平天子朝元日，五色云车驾六龙。
【廷试】（夏竦）
殿上衮衣明日月，砚中旗影动龙蛇，纵横礼乐三千字，独对丹墀日未斜。
【咏华清宫】（杜常）
行尽江南数十程，晓风残月入华清，朝元阁上西风急，都入长杨作雨声。
【清平调词】（李白）
云想衣裳花想容，春风拂槛露华浓，若非群玉山头见，会向瑶台月下逢。
【题邸间壁】（郑谷）
酴醾香梦怯春寒，翠掩重门燕子闲，敲断玉钗红烛冷，计程应说到常山。
【绝句】（杜甫）
两个黄鹂鸣翠柳，一行白鹭上青天，窗含西岭千秋雪，门泊东吴万里船。
【海棠】（苏轼）
东风袅袅泛崇光，香雾空蒙月转廊，只恐夜深花睡去，故烧高烛照红妆。
【清明】（王禹偁）
无花无酒过清明，兴味萧然似野僧，昨日邻家乞新火，晓窗分与读书灯。
【清明】（杜牧）
清明时节雨纷纷，路上行人欲断魂，借问酒家何处有，牧童遥指杏花村。
【社日】（王驾）
鹅湖山下稻粱肥，豚栅鸡栖对掩扉，桑柘影斜春社散，家家扶得醉人归。
【寒食】（韩翃）
春城无处不飞花，寒食东风御柳斜，日暮汉宫传蜡烛，轻烟散入五侯家。
【江南春】（杜牧）
千里莺啼绿映红，水村山郭酒旗风，南朝四百八十寺，多少楼台烟雨中。
【上高侍郎】（高蟾）
天上碧桃和露种，日边红杏倚云栽，芙蓉生在秋江上，不向东风怨未开。
【绝句】（僧志南）
古木阴中系短篷，杖藜扶我过桥东，沾衣欲湿杏花雨，吹面不寒杨柳风。
【游园不值】（叶绍翁）
应嫌屐齿印苍苔，十扣柴扉九不开，春色满园关不住，一枝红杏出墙来。
【客中行】（李白）
兰陵美酒郁金香，玉碗盛来琥珀光，但使主人能醉客，不知何处是他乡。
【题屏】（刘季孙）
呢喃燕子语梁间，底事来惊梦里闲，说与旁人浑不解，杖藜携酒看芝山。
【庆全庵桃花】（谢枋得）
寻得桃源好避秦，桃红又是一年春，花飞莫遣随流水，怕有渔郎来问津。
【玄都观桃花】（刘禹锡）
紫陌红尘拂面来，无人不道看花回，玄都观里桃千树，尽是刘郎去后栽。
【再游玄都观】（刘禹锡）
百亩庭中半是苔，桃花净尽菜花开，种桃道士归何处，前度刘郎今又来。
【滁州西涧】（韦应物）
独怜幽草涧边生，上有黄鹂深树鸣，春潮带雨晚来急，野渡无人舟自横。
【花影】（苏轼）
重重叠叠上瑶台，几度呼童扫不开，刚被太阳收拾去，却教明月送将来。
【北山】（王安石）
北山输绿涨横陂，直堑回塘滟滟时，细数落花因坐久，缓寻芳草得归迟。
【湖上】（徐元杰）
花开红树乱莺啼，草长平湖白鹭飞，风日晴和人意好，夕阳箫鼓几船归。
【漫兴】（杜甫）
糁径杨花铺白毡，点溪荷叶叠青钱，笋根稚子无人见，沙上凫雏傍母眠。
【春晴】（王驾）
雨前初见花间蕊，雨后全无叶底花，蜂蝶纷纷过墙去，却疑春色在邻家。
【春暮】（曹豳）
门外无人问落花，绿阴冉冉遍天涯，林莺啼到无声处，青草池塘独听蛙。
【落花】（朱淑贞）
连理枝头花正开，妒花风雨便相催，愿教青帝常为主，莫遣纷纷点翠苔。
【春暮游小园】（王淇）
一从梅粉褪残妆，涂抹新红上海棠，开到荼蘼花事了，丝丝天棘出莓墙。
【莺梭】（刘克庄）
掷柳迁乔太有情，交交时作弄机声，洛阳三月花如锦，多少工夫织得成。
【暮春即事】（叶采）
双双瓦雀行书案，点点杨花入砚池，闲坐小窗读周易，不知春去几多时。
【登山】（李涉）
终日昏昏醉梦间，忽闻春尽强登山，因过竹院逢僧话，又得浮生半日闲。
【蚕妇吟】（谢枋得）
子规啼彻四更时，起视蚕稠怕叶稀，不信楼头杨柳月，玉人歌舞未曾归。
【晚春】（韩愈）
草木知春不久归，百般红紫斗芳菲，杨花榆荚无才思，惟解漫天作雪飞。
【伤春】（杨万里）
准拟今春乐事浓，依然枉却一东风，年年不带看花眼，不是愁中即病中。
【送春】（王令）
三月残花落更开，小檐日日燕飞来，子规夜半犹啼血，不信东风唤不回。
【三月晦日送春】（贾岛）
三月正当三十日，风光别我苦吟身，共君今夜不须睡，未到晓钟犹是春。
【客中初夏】（司马光）
四月清和雨乍晴，南山当户转分明，更无柳絮因风起，惟有葵花向日倾。
【约客】（赵师秀）
黄梅时节家家雨，青草池塘处处蛙，有约不来过夜半，闲敲棋子落灯花。
【初夏睡起】（杨万里）
梅子流酸溅齿牙，芭蕉分绿上窗纱，日长睡起无情思，闲看儿童捉柳花。
【三衢道中】（曾几）
梅子黄时日日晴，小溪泛尽却山行，绿阴不减来时路，添得黄鹂四五声。
【即景】（朱淑贞）
竹摇清影罩幽窗，两两时禽噪夕阳，谢却海棠飞尽絮，困人天气日初长。
【初夏游张园】（戴复古）
乳鸭池塘水浅深，熟梅天气半晴阴，东园载酒西园醉，摘尽枇杷一树金。
【鄂州南楼书事】（黄庭坚）
四顾山光接水光，凭栏十里芰荷香，清风明月无人管，并作南来一味凉。
【山亭夏日】（高骈）
绿树阴浓夏日长，楼台倒影入池塘，水晶帘动微风起，满架蔷薇一院香。
【四时田园杂兴】（范成大）
昼出耘田夜绩麻，村庄儿女各当家，童孙未解供耕织，也傍桑阴学种瓜。
【乡村四月】（翁卷）
绿遍山原白满川，子规声里雨如烟，乡村四月闲人少，才了蚕桑又插田。
【题榴花】（韩愈）
五月榴花照眼明，枝间时见子初成，可怜此地无车马，颠倒苍苔落绛英。
【村晚】（雷震）
草满池塘水满陂，山衔落日浸寒漪，牧童归去横牛背，短笛无腔信口吹。
【书湖阴先生壁】（王安石）
茅檐常扫净无苔，花木成蹊手自栽，一水护田将绿绕，两山排闼送青来。
【乌衣巷】（刘禹锡）
朱雀桥边野草花，乌衣巷口夕阳斜，旧时王谢堂前燕，飞入寻常百姓家。
【送元二使安西】（王维）
渭城朝雨浥轻尘，客舍青青柳色新，劝君更尽一杯酒，西出阳关无故人。
【与史郎中钦听黄鹤楼上吹笛】（李白）
一为迁客去长沙，西望长安不见家，黄鹤楼中吹玉笛，江城五月落梅花。
【题淮南寺】（程颢）
南去北来休便休，白苹吹尽楚江秋，道人不是悲秋客，一任晚山相对愁。
【秋月】（程颢）
清溪流过碧山头，空水澄鲜一色秋，隔断红尘三十里，白云红叶雨悠悠。
【七夕】（杨朴）
未会牵牛意若何，须邀织女弄金梭，年年乞与人间巧，不道人间巧几多。
【立秋】（刘翰）
乳鸦啼散玉屏空，一枕新凉一扇风，睡起秋声无觅处，满阶梧叶月明中。
【七夕】（杜牧）
银烛秋光冷画屏，轻罗小扇扑流萤，天街夜色凉如水，卧看牵牛织女星。
【中秋月】（苏轼）
暮云收尽溢清寒，银汉无声转玉盘，此生此夜不长好，明月明年何处看。
【江楼有感】（赵嘏）
独上江楼思悄然，月光如水水如天，同来玩月人何在，风景依稀似去年。
【题临安邸】（林升）
山外青山楼外楼，西湖歌舞几时休，暖风薰得游人醉，直把杭州作汴州。（*《宋诗纪事》作林升作）。
【晓出净慈送林子方】（杨万里）
毕竟西湖六月中，风光不与四时同，接天莲叶无穷碧，映日荷花别样红。
【饮湖上初晴后雨】（苏轼）
水光潋滟晴方好，山色空蒙雨亦奇，欲把西湖比西子，淡妆浓抹总相宜，。
【入直】（周必大）
绿槐夹道集昏鸦，敕使传宣坐赐茶，归到玉堂清不寐，月钩初上紫薇花。
【夏日登车盖亭】（蔡确）
纸屏石枕竹方床，手倦抛书午梦长，睡起莞然成独笑，数声渔笛在沧浪。
【直玉堂作】（洪咨夔）
禁门深锁寂无哗，浓墨淋漓两相麻，唱彻五更天未晓，一墀月浸紫薇花。
【竹楼】（李嘉佑）
傲吏身闲笑五侯，西江取竹起高楼，南风不用蒲葵扇，纱帽闲眠对水鸥。
【直中书省】（白居易）
丝纶阁下文章静，钟鼓楼中刻漏长，独坐黄昏谁是伴，紫薇花对紫薇郎。
【观书有感】（朱熹）
半亩方塘一鉴开，天光云影共徘徊，问渠那得清如许，为有源头活水来。
【泛舟】（朱熹）
昨夜江边春水生，艨艟巨舰一毛轻，向来枉费推移力，此日中流自在行。
【冷泉】（林稹）
一泓清可沁诗脾，冷暖年来只自知，流出西湖载歌舞，回头不似在山时。
【赠刘景文】（苏轼）
荷尽已无擎雨盖，菊残犹有傲霜枝，一年好景君须记，最是橙黄橘绿时。
【枫桥夜泊】（张继）
月落乌啼霜满天，江枫渔火对愁眠，姑苏城外寒山寺，夜半钟声到客船。
【寒夜】（杜耒）
寒夜客来茶当酒，竹炉汤沸火初红，寻常一样窗前月，才有梅花便不同。
【霜月】（李商隐）
初闻征雁已无蝉，百尺楼台水接天，青女素娥俱耐冷，月中霜里斗婵娟。
【梅】（王淇）
不受尘埃半点侵，竹篱茅舍自甘心，只因误识林和靖，惹得诗人说到今。
【早春】（白玉蟾）
南枝才放两三花，雪里吟香弄粉些，淡淡著烟浓著月，深深笼水浅笼沙。
【雪梅(其一)】（卢梅坡）
梅雪争春未肯降，骚人阁笔费评章，梅须逊雪三分白，雪却输梅一段香。
【雪梅(其二)】（卢梅坡）
有梅无雪不精神，有雪无诗俗了人，日暮诗成天又雪，与梅井作十分春。
【答钟弱翁】（牧童）
草铺横野六七里，笛弄晚风三四声，归来饱饭黄昏后，不脱蓑衣卧月明。
【泊秦淮】（杜牧）
烟笼寒水月笼沙，夜泊秦淮近酒家，商女不知亡国恨，隔江犹唱后庭花。
【归雁】（钱起）
潇湘何事等闲回，水碧沙明两岸苔，二十五弦弹夜月，不胜清怨却飞来。
【题壁】（无名氏）
一团茅草乱蓬蓬，蓦地烧天蓦地空，争似满炉煨榾柮，漫腾腾地暖烘烘。

end12，5千家诗卷四，七律，skip，=============================================================================
【xxxx】（xxxx）
start13

【早朝大明宫】（贾至）
银烛朝天紫陌长，禁城春色晓苍苍，千条弱柳垂青锁，百啭流莺绕建章，剑佩声随玉墀步，衣冠身惹御炉香，共沐恩波凤池上，朝朝染翰侍君王。
【和贾舍人早朝】（杜甫）
五夜漏声催晓箭，九重春色醉仙桃，旌旗日暖龙蛇动，宫殿风微燕雀高，朝罢香烟携满袖，诗成珠玉在挥毫，欲知世掌丝纶美，池上于今有凤毛。
【和贾舍人早朝】（王维）
绛帻鸡人报晓筹，尚衣方进翠云裘，九天阊阖开宫殿，万国衣冠拜冕旒，日色才临仙掌动，香烟欲傍衮龙浮，朝罢须裁五色诏，佩声归到凤池头。
【和贾舍人早朝】（岑参）
鸡鸣紫陌曙光寒，莺啭皇州春色阑，金阙晓钟开万户，玉阶仙仗拥千官，花迎剑佩星初落，柳拂旌旗露未乾，独有凤凰池上客，阳春一曲和皆难。
【上元应制】（蔡襄）
高列千峰宝炬森，端门方喜翠华临，宸游不为三元夜，乐事还同万众心，天上清光留此夕，人间和气阁春阴，要知尽庆华封祝，四十余年惠爱深。
【上元应制】（王珪）
雪消华月满仙台，万烛当楼宝扇开，双凤云中扶辇下，六鳌海上驾山来，镐京春酒沾周宴，汾水秋风陋汉才，一曲升平人尽乐，君王又进紫霞杯。
【侍宴】（沈佺期）
皇家贵主好神仙，别业初开云汉边，山出尽如鸣凤岭，池成不让饮龙川，妆楼翠幌教春住，舞阁金铺借日悬，侍从乘舆来此地，称觞献寿乐钧天。
【戏答元珍】（欧阳修）
春风疑不到天涯，二月山城未见花，残雪压枝犹有橘，冻雷惊笋欲抽芽，夜闻啼雁生乡思，病入新年感物华，曾是洛阳花下客，野芳虽晚不须嗟。
【插花吟】（邵雍）
头上花枝照酒卮，酒卮中有好花枝，身经两世太平日，眼见四朝全盛时，况复筋骸粗康健，那堪时节正芳菲，酒涵花影红光溜，争忍花前不醉归。
【寓意】（晏殊）
油壁香车不再逢，峡云无迹任西东，梨花院落溶溶月，柳絮池塘淡淡风，几日寂寥伤酒后，一番萧瑟禁烟中，鱼书欲寄何由达，水远山长处处同。
【寒食书事】（赵鼎）
寂寂柴门村落里，也教插柳纪年华，禁烟不到粤人国，上冢亦携庞老家，汉寝唐陵无麦饭，山溪野径有梨花，一樽竟藉青苔卧，莫管城头奏暮笳。
【清明】（黄庭坚）
佳节清明桃李笑，野田荒冢只生愁，雷惊天地龙蛇蛰，雨足郊原草木柔，人乞祭余骄妾妇，士甘焚死不公侯，贤愚千载知谁是，满眼蓬蒿共一丘。
【清明日对酒】（高翥）
南北山头多墓田，清明祭扫各纷然，纸灰飞作白蝴蝶，泪血染成红杜鹃，日落狐狸眠冢上，夜归儿女笑灯前，人生有酒须当醉，一滴何曾到九泉。
【郊行即事】（程颢）
芳原绿野恣行时，春入遥山碧四围，兴逐乱红穿柳巷，困临流水坐苔矶，莫辞盏酒十分劝，只恐风花一片飞，况是清明好天气，不妨游衍莫忘归。
【秋千】（僧惠洪）
画架双裁翠络偏，佳人春戏小楼前，飘扬血色裙拖地，断送玉容人上天，花皮润沾红杏雨，彩绳斜挂绿杨烟，下来闲处从容立，疑是蟾宫谪神仙。
【曲江(其一)】（杜甫）
一片花飞减却春，风飘万点正愁人，且看欲尽花经眼，莫厌伤多酒入唇，江上小堂巢翡翠，苑边高冢卧麒麟，细推物理须行乐，何用浮名绊此身。
【曲江(其二)】（杜甫）
朝回日日典春衣，每日江头尽醉归，酒债寻常行处有，人生七十古来稀，穿花蛱蝶深深见，点水蜻蜓款款飞，传与风光共流转，暂时相赏莫相违。
【黄鹤楼】（崔颢）
昔人已乘白云去，此地空余黄鹤楼，黄鹤一去不复返，白云千载空悠悠，晴川历历汉阳树，芳草萋萋鹦鹉州，日暮乡关何处是，烟波江上使人愁。
【旅怀】（崔涂）
水流花谢两无情，送尽东风过楚城，蝴蝶梦中家万里，杜鹃枝上月三更，故园书动经年绝，华发春催两鬓生，自是不归归便得，五湖烟景有谁争。
【答李儋无锡】（韦应物）
去年花里逢君别，今日花开又一年，世事茫茫难自料，春愁黯黯独成眠，身多疾病思田里，邑有流亡愧俸钱，闻道欲来相问讯，西楼望月几回圆。
【江村】（杜甫）
清江一曲抱村流，长夏江村事事幽，自去自来梁上燕，相亲相近水中鸥，老妻画纸为棋局，稚子敲针作钓钩，多病所须惟药物，微躯此外更何求。
【夏日】（张耒）
长夏江村风日清，檐牙燕雀已生成，蝶衣晒粉花枝午，蛛网添丝屋角晴，落落疏廉邀月影，嘈嘈虚枕纳溪声，久斑两鬓如霜雪，直欲樵渔过此生。
【辋川夜雨】（王维）
积雨空林烟火迟，蒸藜炊黍饷东菑，漠漠水田飞白鹭，阴阴夏木啭黄鹂，山中习静合朝槿，松下清斋折露葵，野老与人争席罢，海鸥何事更相疑。
【新竹】（陆游）
插棘编篱谨护持，养成寒碧映涟漪，清风掠地秋先到，赤日行天午不知，解箨时闻声簌簌，放梢初见影离离，归闲我欲频来此，枕簟仍教到处随。
【偶成】（程颢）
闲来无事不从容，睡觉东窗日已红，万物静观皆自得，四时佳兴与人同，道通天地有形外，思入风云变态中，富贵不淫贫贱乐，男儿到此是豪雄。
【表兄话旧】（窦叔向）
夜合花开香满庭，夜深微雨醉初醒，远书珍重何由达，旧事凄凉不可听，去日儿童皆长大，昔年亲友半凋零，明朝又是孤舟别，愁见河桥酒幔青。
【游月陂】（程颢）
月坡堤上四徘徊，北有中天百尺台，万物已随秋气改，一樽聊为晚凉开，水心云影闲相照，林下泉声静自来，世事无端何足计，但逢佳节约重陪。
【秋兴(其三)】（杜甫）
千家山郭静朝晖，日日江楼坐翠微，信宿渔人还泛泛，清秋燕子故飞飞，匡衡抗疏功名薄，刘向传经心事违，同学少年多不贱，五陵裘马自轻肥。
【秋兴(其五)】（杜甫）
蓬莱宫阙对南山，承露金茎霄汉间，西望瑶池降王母，东来紫气满函关，云移雉尾开宫扇，日绕龙鳞识圣颜，一卧沧江惊岁晚，几回青琐点朝班。
【秋兴(其一)】（杜甫）
玉露凋伤枫树林，巫山巫峡气萧森，江间波浪兼天涌，塞上风云接地阴，丛菊两开他日泪，孤舟一系故园心，寒衣处处催刀尺，白帝城高急暮砧。
【秋兴(其七)】（杜甫）
昆明池水汉时功，武帝旌旗在眼中，织女机丝虚夜月，石鲸鳞甲动秋风，波飘菰米沉云黑，露冷莲房坠粉红，关塞极天惟鸟道，江湖满地一渔翁。
【月夜舟中】（戴复古）
满船明月浸虚空，绿水无痕夜气冲，诗思浮沈樯影里，梦魂摇拽橹声中，星辰冷落碧潭水，鸿雁悲鸣红蓼风，数点渔灯依古岸，断桥垂露滴梧桐。
【长安秋望】（赵嘏）
云物凄凉拂署流，汉家宫阙动高秋，残星几点雁横塞，长笛一声人倚楼，紫艳半开篱菊静，红衣落尽渚莲愁，鲈鱼正美不归去，空戴南冠学楚囚。
【新秋】（杜甫）
火云犹未敛奇峰，欹枕初惊一叶风，几处园林萧瑟里，谁家砧杵寂寥中，蝉声断续悲残月，萤焰高低照暮空，赋就金门期再献，夜深搔首叹飞蓬。
【中秋】（李朴）
皓魄当空宝镜升，云间仙籁寂无声，平分秋色一轮满，长伴云衢千里明，狡兔空从弦外落，妖蟆休向眼前生，灵槎拟约同携手，更待银河澈底清。
【九日蓝田会饮】（杜甫）
老去悲秋强自宽，兴来今日尽君欢，羞将短发还吹帽，笑倩旁人为正冠，蓝水远从千涧落，玉山高并两峰寒，明年此会知谁健，醉把茱萸仔细看。
【秋思】（陆游）
利欲驱人万火牛，江湖浪迹一沙鸥，日长似岁闲方觉，事大如天醉亦休，砧杵敲残深巷月，梧桐摇落故园秋，欲舒老眼无高处，安得元龙百尺楼。
【与朱山人】（杜甫）
锦里先生乌角巾，园收芋栗未全贫，惯看宾客儿童喜，得食阶除鸟雀驯，秋水才深四五尺，野航恰受两三人，白沙翠竹江村暮，相送柴门月色新。
【闻笛】（赵嘏）
谁家吹笛画楼中，断续声随断续风，响遏行云横碧落，清和冷月到帘栊，兴来三弄有桓子，赋就一篇怀马融，曲罢不知人在否，余音嘹亮尚飘空。
【冬景】（刘克庄）
晴窗早觉爱朝曦，竹外秋声渐作威，命仆安排新暖阁，呼童熨贴旧寒衣，叶浮嫩绿酒初熟，橙切香黄蟹正肥，蓉菊满园皆可羡，赏心从此莫相违。
【小至】（杜甫）
天时人事日相催，冬至阳生春又来，刺绣五纹添弱线，吹葭六管动飞灰，岸容待腊将舒柳，山意冲寒欲放梅，云物不殊乡国异，教儿且覆掌中杯。
【山园小梅】（林逋）
众芳摇落独鲜妍，占断风情向小园，疏影横斜水清浅，暗香浮动月黄昏，霜禽欲下先偷眼，粉蝶如知合断魂，幸有微吟可相狎，不须檀板共金樽。
【自咏】（韩愈）
一封朝奏九重天，夕贬潮阳路八千，本为圣朝除弊政，敢将衰朽惜残年，云横秦岭家何在，雪拥蓝关马不前，知汝远来应有意，好收吾骨瘴江边。
【干戈】（王中）
干戈未定欲何之，一事无成两鬓丝，踪迹大纲王粲传，情怀小样杜陵诗，鶺鴒音断人千里，乌鹊巢寒月一枝，安得中山千日酒，酩然直到太平时。
【归隐】（陈抟）
十年踪迹走红尘，回首青山入梦频，紫绶纵荣争及睡，朱门虽富不如贫，愁闻剑戟扶危主，闷听笙歌聒醉人，携取旧书归旧隐，野花啼鸟一般春。
【时世行赠田妇】（杜荀鹤）
夫因兵乱守蓬茅，麻苎裙衫鬓发焦，桑柘废来犹纳税，田园荒尽尚徵苗，时挑野菜和根煮，旋砍生柴带叶烧，任是深山最深处，也应无计避征徭。
【送天师】（朱权）
霜落芝城柳影疏，殷勤送客出鄱湖，黄金甲锁雷霆印，红锦韬缠日月符，天上晓行骑只鹤，人间夜宿解双凫，匆匆归到神仙府，为问蟠桃熟也无。
【送毛伯温】（朱厚熜）
大将南征胆气豪，腰横秋水雁翎刀，风吹鼍鼓山河动，电闪旌旗日月高，天上麒麟原有种，穴中蝼蚁岂能逃，太平待诏归来日，朕与先生解战袍。

end13
xxxxx xxx skip =============================================================================
【xxxx】（xxxx），。
start14